---
title: Python
---

Gdy byłem gimnazjalistą, programowałem niemal wyłącznie nieudolnie w Bashu.

Pewnego majowego wieczora pod koniec gimnazjum siadłem do tutoriali Pythona, z nastawieniem na jeden
konkretny mały projekcik, i rano zdałem sobie sprawę, że w sumie to
mogę powiedzieć że znam Pythona. Oczywiście mój kod z wtedy
miał wiele wad i ciężko się go potem refactorowało
mimo małej skali projektu.

Od wtedy przez jakiś rok chciałem robić tylko w Pythonie,
nawet przy projekcie na NXT na Festiwal Nauki i Sztuki 
uparłem się na eksperymentalną, i — jak się okazało — w wielu
aspektach wadliwą, bibliotekę python-nxt.

A potem zanurkowałem w [Go](../go), i powoli przestawałem lubić Pythona.

I wówczas zostałem zaproszony na staż wakacyjny
jako programista Python w DLabs,
nawet jeszcze kojarzyłem jakieś podstawy z Flaska i Django,
choć właściwie projekt (przejęty przez DLabs)
w którym najwięcej pracowałem miał najwięcej
do roboty z ogarnianiem replikacji MongoDB i było też trochę
skryptów shellowych w nim, głównie z mojej winy; 
rok później zostałem
tam zatrudniony ponownie, Pythona wówczas już niezbyt lubiłem
i prawie w ogóle nie pamiętałem,
gdy mnie nie było wyeliminowane z projektu
zostały moje skrypty shellowe i 
cała automatyzacja replikacji MongoDB;
dostałem zadania Pythonowe, 
miałem zająć się profilowaniem aplikacji,
do czego nagle nie wiedziałem jak mam się zabrać.
Jedyne co jeszcze dobrze mi szło to Docker,
więc tym się zajmowałem, ale niedługo potem wspólnie zdecydowaliśmy
się zakończyć współpracę, przynajmniej do czasu aż znów
moje kompetencje zbliżą się do ich potrzeb. 

Od tego czasu prawie nie tykałem się Pythona, był to czerwiec 2017.

[Oczywiście od tamtego czasu DLabs diametralnie się zmienili,
są też w lepszej pozycji i skupiają się na projektach które
w najlepszy sposób wykorzystują ich kompetencje i są w zgodzie
z obranym przez nich kierunkiem; odrobili lekcje z początków
działalności]
